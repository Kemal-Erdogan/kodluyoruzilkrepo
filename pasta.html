<!DOCTYPE html>
<html lang="tr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Yaş Pasta</title>
</head>
<body>
    <img width="300" src="visneli-cikolatali-gunluk-pastalar-611-39-B_n.jpg" alt="yaş pasta">
    <h1>Kolay Çikolatalı Pasta Tarifi İçin Malzemeler
    </h1>
    <h2>Keki İçin;</h2>
    <ul>
        <li>3 adet yumurta (oda sıcaklığında)</li>
        <li>1 su bardağı şeker</li>
        <li>1 su bardağı süt (200 ml-oda sıcaklığında)</li>
        <li>Yarım su bardağı sıvı yağ (100 ml)</li>
        <li>2,5 su bardağı un</li>
        <li>2 yemek kaşığı dolusu kakao</li>
        <li>1 paket kabartma tozu</li>
        <li>1 paket vanilya</li>
    </ul>
    <h2>Keki Islatmak İçin;</h2>
    <ul>
        <li>1,5 su bardağı oda sıcaklığında süt (300 ml)</li>
    </ul>
    <h2>Üzeri İçin;</h2>
    <ul>
        <li>2 poşet krem şanti</li>
        <li>1,5 su bardağı soğuk süt (300 ml)</li>
        <li>3 yemek kaşığı sürülebilir kahvaltılık çikolata</li>
    </ul>
    <h2>Çikolatalı Ganajı İçin;</h2>
    <ul>
        <li>200 ml sıvı krema</li>
        <li>80 gr bitter çikolata</li>
    </ul>
    <h2>Kolay Çikolatalı Pasta Tarifi Nasıl Yapılır?</h2>
    <ol>
        <li>Pastanın keki için yumurtaları karıştırma kabına alalım.</li>
        <li>Üzerine şekeri ilave edelim ve köpük köpük olana kadar çırpalım.</li>
        <li>Üzerine sıvı yağ ve sütü ilave edelim. Ardından kabın üzerine tel süzgeci yerleştirerek un, kakao, kabartma tozu ve vanilyayı eleyerek karışıma ekleyelim ve tekrar çırpalım.</li>
        <li>Hazırladığımız karışımı yağladığımız kare borcama dökerek eşit bir şekilde yayalım. Ben bu tarifte 29 cm x 29 cm boyutlarında bir borcam kullandım.</li>
        <li>Kekimizi önceden ısıttığımız 175 °C fırında, alt üst fansız ayarda 25 dakika pişirelim.</li>
        <li>Pişen ve ilk sıcaklığı çıkan kekin üzerine sütü gezdirerek dökelim.</li>
        <li>Kekimizin kreması için çırpma kabına toz kremşanti ve sütü alarak koyu bir kıvam alana kadar çırpalım.</li>
        <li>Hazır olan kremşantinin üzerine sürülebilir çikolatayı ekleyelim. Çikolata ve krema karışına kadar güzelce çırpalım.</li>
        <li>Hazırladığımız kremayı sütü tamamen çekip soğuyan kekin üzerine alalım.</li>
        <li>Bir spatula veya pasta sıvama aparatı ile her yerine güzelce yayalım.</li>
        <li>Pastamızı bu şekilde 1 saat boyunca buzdolabında dinlenmeye bırakalım.</li>
        <li>Ganajı için sos tavasına kremayı alarak kaynama noktasına gelene kadar ısıtalım. Ardından ocağı kapatalım.</li>
        <li>Kremanın içerisine bitter çikolatayı ekleyelim. Çikolata eriyene kadar karıştıralım. Oda sıcaklığına gelene kadar soğumaya bırakalım.</li>
        <li>Oda sıcaklığına gelen ganajı pastamızın üzerine gezdirelim.</li>
        <li>Daha sonra en az 3-4 saat mümkünse 1 gece buzdolabına dinlenmeye bırakalım.</li>
        <li>Sürenin sonunda pastamızı dilediğimiz şekilde süsleyip dilimleyerek servis edelim. Afiyet olsun!</li>
    </ol>

</body>
</html>